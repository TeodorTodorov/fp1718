# БОНУС
Напишете [Trie](https://en.wikipedia.org/wiki/Trie) на Haskell. Не се очаква да направим
"най-ефикасното нещо евър" (нито като скорост, нито като памет), очаква се от вас да 
направите нещо, което работи (правилно).
Естествено старание вложено в това да направите нещо по-хубаво се оценява. 

Какво е `Trie`? Ами най-добре е да видите линка, но като цяло имаме дърво в което ще
търсим по думи (string-ове), като коренът му съответства на празната дума, 
а пък всеки следващ връх на слепянето на една буква към края на сегашната дума. 
По този начин всеки път в дървото съответства на префикс на дума която сме вкарали в дървото,а като сме стигнали до думата, която сме вкарали в дървото можем да вземем стойността, която съответства на думата.

Реално има interface като map от думи към стойности.
Наистина става много очевидно много по-бързо като видите картинка.

Очаква се то да поддържа основни операции за структурата – вмъкване на нови стойности 
по ключове, търсене на стойности по ключове (евентуално триене). 
Може би и някакви гъзарийки като изписване на всички елементи с даден префикс и 
каквото на вас ви се струва друго интересно.  Интересна идея е да може 
азбуката ви да не е само от `Char`-ове, а пък да може 
да е от произволен тип букви (въпреки че това на `Haskell` е сравнително тривиално 
имплементируемо, стига да сте направили останалата част).
Имате свобода да направите и по-интересни неща стига да се спазва коренната
концепция за `Trie`.

Очаква се предаване освен на код, на кратко (но не твърде кратко) описание на това,
как работи вашето `Triе`, през какви идеи сте минали, защо сте се спряли на тази, 
защо сте отхвърлили другите, с какви източници сте се консултирали, 
други неща, които вие бихте сметнали за подходящи за включване като "описание" към задачата. С други думи – душевния ви път към `Trie`-то (или ако предпочитате "доклад").
